---
Title: Färger
Description: Part 1
Template: kmom_analysis
---

Utvärdering av webbplatsers färgval och känslan de signalerar
=======================

I den här uppgiften ska vi välja ut tre hemsidor och jämföra dem med varandra utifrån det vi har lärt oss om färgval och färgteori. 

Urval
-----------------------

Jag har valt att jämföra tre hemsidor som marknadsför träningsformer. Jag blev inspirerad av föreläsningarna till detta kursmoment och ville jämföra om hemsidorna marknadsför sig på olika sätt beroende på vilken målgrupp de vänder sig till. Därför gjordes ett urval som riktar sig till olika målgrupper med syfte att konsumera träning. Yogasidan Yogobe, träningsanläggningen Elite och träningsanläggningen Friskis & Svettis valdes ut, urvalet gjordes med hypotesen att dessa sidor vänder sig till olika målgrupper och att de därför kommer att använda olika färgscheman beroende på vilken målgrupp de vill tilltala och vilken känsla de önskar skapa hos konsumenterna. 

Yogobe: <a class="links"> https://yogobe.com/se </a> <br>
Elite: <a class="links"> https://elitsportsclub.se </a> <br>
Friskis & Svettis: <a class="links"> https://www.friskissvettis.se </a><br>

Metod
-----------------------

Först gjordes screnshot bilder av hemsidornas above the fold som klistrades in i Photoshop och gjordes om till bildformat. Sedan användes Adobe Colors färg exhtrahering för att hämta ut färgerna från bilderna, både färgschemat och accentfärgerna. För att kunna ta fram färghjulet och analysera vilken typ av färgschema hemsidorna har användes också Adobe Colors.
Typsnittet och fonten för sidorna togs fram genom att använda devtols och inspektera hemsidornas styles via det verktyget.
Därefter skrivs resultatet ut. I analysen analyseras resultatet och hypotesen testas, om det är så att det går att se med färgval och känslan på hemsidorna att företagen marknadsför sig till olika målgrupper. 

Resultat
-----------------------

<h3>Elite:</h3>
<br>
![elite](%assets_url%/img/elite.png){.schema}
<br>
Färgpalett:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #312B2D">
<td style="height: 50px; width: 50px; background-color: #552B31">
<td style="height: 50px; width: 50px; background-color: #888483">
</tr>
</table>

Färgschema: Webbplatsen använder ett analogt färgschema med rött och brunt som bas och har sedan accentfärger i guld och blått. 


Accentfärger: 
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #C6AA59">
<td style="height: 50px; width: 50px; background-color: #117FA8">
</tr>
</table>
Elite använder blått och guld som accentfärger.

Typsnitt: H1-H2 rubrikerna är typsnittet "Droid serif", ett typsnitt med serif. "Open sans" som är en sans serif används för H3 och som brödtext används "open sans light" som är en variant av samma typsnitt med smalare bokstäver, även denna är en sans serif. 

Profil: Hemsidan Elite marknadsför sig med accenttoner i guld och blått för att skapa en lyxig känsla och bastonerna i rött skapar kraft och energi, kontrasten i headern mellan rubriken med serif typsnittet och open sans utan serif blir effektfullt och sticker ut på ett vackert sätt, jag anser att webbplatsen väl motsvarar den profil webbplatsen vill ha.

<h3>Yogobe:</h3>
<br>
![yogobe](%assets_url%/img/yogobe.png){.schema}
<br>
Färgpalett:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #5ABAE5">
<td style="height: 50px; width: 50px; background-color: #EA6EA3">
<td style="height: 50px; width: 50px; background-color: #E1E5E4">
</tr>
</table>

Färgschema: Ett triad schema med blått, rosa och brun accentton. Det skulle också kunna vara ett kvadrat schema med hänsyn till webbsidan som helhet. Kvadrat schemat är blått, rosa, orange och grönt och tittar man även längre ned på sidan finns en stark orange färg på en bild på ett yogabolster, det finns grönt i headern och på flera ställen längre ned och vi har blått och rosa. Det är milda färger som smälter in i varandra och skapar harmoni.

Accentfärger: 
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #D9E8E7">
<td style="height: 50px; width: 50px; background-color: #61452E">
<td style="height: 50px; width: 50px; background-color: #434445">
</tr>
</table>
Accentfärgeran som sidan använder är brunt och grönt.

Typsnitt: Val av typsnitt för H1-H3 är en sans-serif "Libre Franklin", brödtexten använder samma typsnitt.

Profil: Webbplatsen skapar med sitt mjuka typsnitt och dova ljusblå och rosa färger ett lugnt och avslappnat intryck samtidigt som det kvadratiska inslaget av färgschema gör sidan intressant, detta skapar precis den profil som sidan eftersträvar.

<h3>Friskis&Svettis:</h3> 
<br>
![friskisochsvettis](%assets_url%/img/friskisochsvettis.png){.schema}
<br>
Färgpalett:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #650C11">
<td style="height: 50px; width: 50px; background-color: #E31836">
<td style="height: 50px; width: 50px; background-color: #E8E9E9">
</tr>
</table>

Färgschema: Ett monokromt färgschema med olika nyanser av rött.


Accentfärger:
<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #ACCFED">
<td style="height: 50px; width: 50px; background-color: #D9DEA4">
</tr>
</table>
Webbsidan använder blått och grönt i ljus nyans som accentfärg. Accentfärgerna skulle kunna valts ut ur ett triad färgschema, med rött, blått och grönt, men eftersom att den röda färgen är så tydligt i fokus är färgerna endast accentfärger och inte ett triad färgschema i grunden för sidan.

Typsnitt: Webbsidan har valt en sans-serif "Apercu-Regular" för sitt typsnitt på sidan för samtliga texter förutom loggan, den är ett serif typsnitt som sticker ut jämfört med sidans övriga text.

Profil: Profilen för sidan är att skapa motivation till rörelse för alla, sidan anväder en röda färger i olika nyanser och skapar kontrast med accentfäger på några få ställen, typsnittet är enkelt och tillgänligt precis så som hemsidans syfte är.

Resultat från studien: Elite använder ett analogt färgschema med accenttoner i guld och blått, Yogobe använder ett triad schema med blått, rosa och brun och grön accentton, färgerna är dova och använder även dämpning genom exempelvis att skala ned bildernas färger och Friskis&Svettis använder ett monokromt färgschema med få inslag av andra toner, dock går det att hitta accentfärger i blått och grönt.

Gällande typsnittet använder Elite en kontrast i sin rubrik med en serif font som rubrik och en sans-serif för brödtexten medan Yogobe och Friskis & Svettis har valt att använda sans-serif fonter och de har samma font på rubriker och brödtext.

Analys
-----------------------

Efter att ha studerat de tre webbsidornas färgschema och val av typsnitt och sedan gjort en bedömning om deras val av färg och fonter är fördelaktig med tanke på deras profil har jag en grund att börja analysera dessa sidor utifrån min hypotes, om det är så att det med färgval och känslan på hemsidorna går att se att företagen marknadsför sig till olika målgrupper. Hypotesen inledningsvis är att dessa sidor vänder sig till olika målgrupper och att utseendena på sidorna kommer vara olika. 

Analysen av Elits hemsida är att den vänder sig till en målgrupp som vill ha det lilla extra, lyxiga och sidan använder guld och blått för att hjälpa till att förmedla den känslan vilken även är förstärkt av valet av typsnitt och kontrasten mellan rubrik och brödtext. Friskis & Svettis använder den motiverande och energigivande färgen rött och använder samma font för rubriker och brödtext, känslan webbsidan förmedlar är att den är folklig och vänder sig till alla, syftet är att skapa rörelseglädje för alla, detta budskap blir även förstärkt av bilder på barn och bild och rubrik "Träning för dig som är 70+". Jämför vi dessa två första sidor är det en skillnad på färgsättningen och på känslan som dessa sidor skapar. Om jag skulle vilja konsumera en träning som känns lite mer lyxig skulle jag välja Elite, om jag vill träna med fokus på rörelseglädje och gemenskap, där det skulle kunna tänkas vara mer variation på t.ex. åldrar på de som tränar, hade jag valt Friskis & Svettis. Den här analysen bekräftar hypotesen inledningsvis, de olika sidorna marknadsför sig på olika sätt till olika målgrupper.

Jag har även haft med Yogobe i den här rapporten. Webbsidan anväder ljusa, dova färger som till skillnad från Friskis & Svettis skapar lugn och harmoni. Det som är gemensamt med Friskis & Svettis sida är att Yogobe också marknadsför träning för alla och har fokus på tillgängligheten då träningen är online. Elite och Yogobe har en inte helt olik bild above the fold som verkar ha ett filter på som tonar ner färgerna medan Friskis & Svettis använder mer ljus och färg i sin bild som är above the fold. Yogobe riktar sig till den som söker lugn och harmoni och som vill träna med fokus på tillgänglighet online. 

Slutsatsen för denna rapport är att färgsättningen och känslan på webbsidorna skillde sig åt på sidorna och är anpassad utifrån vilken målgrupp man vill tilltala. 


Referenser
-----------------------

Adobe Color: https://color.adobe.com/sv/create/image-gradient

Övrigt
-----------------------

Individuellt arbete.
Rapporten är skapad av Josefine Bertvig.