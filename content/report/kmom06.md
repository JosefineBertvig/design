---
Title: Kmom06
Description: Part 6
Template: kmom
---

![redovisning](%assets_url%/img/redovisning.png){.redovisning}

Kmom6
==================

<h2>Hur känns det att tänka i termer av designelement och designprinciper?</h2>
Det har varit lärorikt att tänka i termer av designelement och designprinciper. Tycker att serien med Youtube klipp var bra som komplement till canvas sidan om de 20 designprinciperna. 

<h2>Finns det något speciellt du vill lyfta fram från uppgiften “Utvärdera designprinciper som webbplatser använder sig av”. Vad tar du med dig från den uppgiften?</h2>
Det var spännande att få möjlighet att analysera webbsidor utifrån designprinciper. Jag valde tre sidor som hade ett galleri med bilder såsom våran portfolio och valde konstnärer som använde färg som designelement för att kunna jämföra dem med min sida. Det som jag tar med mig är att det har varit väldigt lärorikt att under den här kursen få möjlighet att fördjupa sig i designprinciper och designelementen och att jag faktiskt hade bra verktyg att kunna göra en analys utifrån. Jag tar med mig att den minimalistiska webbdesignen med bilder i ett galleri som har mycket färg gör att bilderna enligt designprincipen emphasis highligtar objekten som webbsidan har som avsikt att visa upp vilket gör att tavlorna sticker ut från övriga sidan och att ett fokus skapas på dem. Det minimalistiska skapar en modern och balanserad känsla på en webbsida. Det som jag också tar med mig är att det är viktigt att webbsidorna håller ihop genom att ha en grundläggande design som återkommer på första sida och undersidor och att sidorna såklart behöver hålla ihop även funktionsmässigt vilket en av de sidorna jag granskade inte fullt ut gjorde. 

<h2>Gjorde du några uppdateringar till din egen sida utifrån vad du kom fram till i analysen?</h2>
I analysen av min egen sida kom jag fram till att den på flera sätt liknade de sidor som jag hade analyserat gällande typografi och gridelement, två av sidorna i rapporten hade också ett sparsamt färgschema för att sedan använda sig mer av färger i bilder och den andra hade precis som min ett basfärgschema som var monokromt. 
<br>
Jag kom fram till i analysen att jag använde rörelse som designelement vilket jag inte hade reflekterat så mycket över tidigare. När bilderna placerades ut i bildgalleriet tänkte jag på det vi lärt oss i kursen att placera rörelse in mot bilden. När jag gjorde analysen såg jag att även bilden på första sidan innehåller rörelse och även i headerbilden överst på sidan går det att se rörelse. Detta är något som är positivt då sidans syfte är rörelse mot glädje och då tänker jag att rörelsen förstärker det budskapet. 


<h2>Har du en uppfattning om “the final touch” och vad det kan vara i sammanhanget webbdesign?</h2>
Jag har lärt mig att designelementen skapar delarna och designprinciperna skapar helheten och känslan för webbsidan, gör att sidorna håller ihop som en helhet och att de enskilda sidorna blir balanserade, symmetriska och harmoniska. Final touch är viktig för att se att allting hänger ihop, att designprinciperna fungerar tillsammans och håller ihop på såväl första sidan och på webbsidans undersidor. 

<h2>Vilken är din TIL för detta kmom?</h2>
I detta moment lärde jag mig först om tillgänglighet genom att använda Google Chromes verktyg Lighthouse och analysera alla sidor i både det vanliga och i dark-theme utifrån det. I kursen har jag ändrat färgerna i text och bakgrund för att kontrasterna inte skulle vara så skarpa, vilket var något jag fick justera tillbaka något i detta moment utifrån tillgänglighetsprincipen. Tycker att det har varit viktigt att ta hänsyn till och anpassa så att webbsidor skall vara tillgängliga för alla och då är kontrasten i texten viktig samt alt-element för bilderna vilket jag också fick lägga till på några bilder som saknade det. 
<br><br>
Sedan har jag också lärt mig om designprinciper och the final touch och genom att analysera tre webbsidor för konstnärer som alla hade bildgallerier har jag kunnat analysera och studera hur andra har använt eller inte använt designprinciper. Jag har börjat få ett språk för att kunna analysera webbsidor utifrån designprinciper och märker att när jag är på nätet har jag andra "glasögon" på mig när jag besöker webbsidor, jag tittar mer på typografi, på färgscheman o.s.v.. Förut har jag bara fått en känsla av att en design på en webbsida 
varit bra eller att något på sidan inte varit bra, nu har jag mer redskap att analysera webbsidor utifrån vilket känns roligt. Har fått mycket bra tips på hur jag kan lära mig mer och kommer att fortsätta fördjupa mig inom detta område då det är roligt och utvecklande. 