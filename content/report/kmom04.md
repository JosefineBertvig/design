---
Title: Kmom04
Description: Part 4
Template: kmom
---

![redovisning](%assets_url%/img/redovisning.png){.redovisning}

Kmom4
==================
<h2>Kommentera kort om skrivuppgiften, något som är värt att nämna från arbetet med den?</h2>
Det var väldigt roligt och intressant att fokusera på olika hemsidor och göra analyser av deras färgval och känslan sidorna skapade. Det var lite knepigt att göra ett urval, jag ville jämföra några sidor med ungefär samma innehåll eller fokus och undersöka om de riktade sig till olika målgrupper, valet fick bli att fokusera på olika träningssidor. Det var ett kul sätt att göra färgerna i ett färgschema i redovisningen, det blev väldigt tydligt vilka färger som användes, valde att göra likadant med accentfärgerna och visa dem under redovisningen. 


<h3>Vilket färgschema valde du till ditt tema och hur valde du att använda färgerna (mer eller mindre eller lika mycket av alla färger)?</h3>

![färgschema](%assets_url%/img/schema.jpg){.schema}

Hemsidan med bilderna har ett triadiskt färgschema med färger som går från gult, till grönt till lila. Jag extraherade färgövertoning med hjälp av Adobe Color som plockade ut 3 färger från bilden i headern och tittade sedan på de olika färgschemana genom att lägga in den lila färgen från bilden som mittenfärg och utifrån det gjordes ett färghjul i Adobe Color. Jag har även provat några av de andra sidorna för att välja färgen, men använde slutligen Adobe Color för att välja färger och analysera färgschemat. Det färgschemat som stämmer bäst in för att beskriva hemsidans färgschema är ett triadiskt färgschema där färgerna tar mycket plats och är ljusa och glada, detta har valts med tanke på hemsidans tema, happyness. När jag nu skulle göra ett färgschema för resterande del av sidan valde jag att göra ett mer neutralt färgschema för att sidan skulle bli harmonisk. Jag har provat olika typer av färgscheman men det blev för mycket färg när jag försökte få in mer färg på övriga delarna av hemsidan. Därför valde jag ett monokromt färgschema med olika nyanser av lila som skapar färgbasen på webbsidan för att balansera färgerna i bilderna och skapa en harmonisk känsla.

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #c689f9">
<td style="height: 50px; width: 50px; background-color: #c979db">
<td style="height: 50px; width: 50px; background-color: #d394d5">
</tr>
</table>

Jag har valt att ändra text-färgen från svart till en lite mindre stark nyans av mörkgrå, vilket gör att det blir en mjukare ton. Har även valt en bakgrundsfärg som inte är helt vit. För att använda det triadiska färgschemat hittade jag en gul variant av bakgrund i en mycket ljus ton. Valde även i detta moment att göra om loggan på sidan till en ljusare bakgrund. 

Slutligen publicerade jag sidan på studentservern och kollade Color Contrast Accessibility Validator och det fungerade utan anmärkning.


<h3>Valde du att jobba med accentfärg och isåfall hur?</h3>

<table style="border-spacing: 4px; border-collapse: separate">
<tr>
<td style="height: 50px; width: 50px; background-color: #F2C3DE">
<td style="height: 50px; width: 50px; background-color: #6eadc8">
</tr>
</table>
Accentfärger är rosa och blå som används sparsamt på enstaka ställen som accentfärger, båda färgerna är hämtade ur headerns bild.

Hemsidan inklusive bilderna ett triadiskt färgschema med mycket färg. Jag har försökt på olika sätt att förstärka accentfärgerna genom color picker och extrahera övertoning via Adobe Color och sedan implementera gröna eller blåa nyanser som accentfärger, men det blir överlag för mycket och gör att sidan inte blir trevlig att titta på, det var därför jag valde ett monokromt färgschema med 2 accessfärger som är sparsamt använda på sidan.


<h3>Hur valde du att lösa ditt dark theme? Gjorde du en kopia på ditt vanliga tema? Eller löste du det med imports?</h3>
Jag valde att göra en ny fil common.scss med det som importeras gemensamt såsom normalize och fonter och sedan imortera den till båda temana. I övrigt kopierade jag style.scss och gjorde en style-dark.scss. Det var smidigt att jobba med färgsättningen eftersom att jag redan hade skapat variabler som användes i det ljusa temat. I det mörka temat var det viktigt att dämpa mitt färglada och ljusa tema i bilderna, valde då att använda en grayscale för att dämpa bilderna och nyanser av svart, grått och mörkblått för att få det mörka temat. Det var roligt att jobba med dark-theme och kul som kontrast till mitt vanliga tema. 

<h3>Vilken är din TIL för detta kmom?</h3>
Jag har funderat, provat olika färgscheman och lärt mig mycket under detta tema, tycker att det är väldigt roligt att ha fått lära mig mer om färg. Har lärt mig att det är tillåtet att tänka att man bygger en hemsida för en målgrupp, att den inte behöver passa alla och det var intressant och värdefull kunskap. Hemsidan jag byggt är tänkt att vara färglad på temat glädje och fokuserar på vad som gör oss lyckliga, jag ville ha fokus på att sidan ska våga sticka ut, men samtidigt vara behaglig att titta på och därför var det viktigt för mig att få ett fint flöde mellan färgerna. 

Jag har tänkt mycket på det minimalistiska som vi läste om i momentet och det går väl ihop med min tanke om att behålla whitespace och inte ha för mycket på sidan såsom vi läste om tidigare i kursboken. Dark-theme var intressant att jobba med, tycker att det temat faktiskt blev riktigt bra. Jag hade en föreställning om att det bara skulle kunna vara grått och svart så jag blev positivt överraskad av att kunna använda även mörka nyanser av t.ex. blått vilket gör sidan mer intressant. Har lärt mig om att dämpa bilderna med grayscale vilket gjorde stor skillnad. Har sett under rapporten vi gjorde under kursmomentet att hemsidor använder någon form av grayscale även när de inte använder dark-theme, så det har jag lärt mig att man kan använda för att få en mer minimalistisk känsla. Ser fram emot att lära mig mer om bilder i nästa moment. 
<br>
Jag tänkte mycket på det att inte blanda in för mycket färger i hemsidan i övrigt, utan låta resterande del vara enkel och färgsättningen fick utgå från nyanser av lila mestadels. Har lärt mig mycket och momentet har varit väldigt tydligt och smidigt att följa med i guiden och båda föreläsningarna. 
